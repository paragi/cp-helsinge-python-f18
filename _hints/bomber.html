---
layout: hint
title: Tilføj bomber
index: 3
---
<h2>Mål</h2>
<p>
    Vi er nu nået til at at skulle sørge for at der falder "bomber"
    ned mod byerne, som spilleren så skal skyde ned inden de rammer
    byerne.
</p>
<p>
    I denne omgang kommer man ikke til at kunne skyde mod bomberne,
    de kommer ikke til at skade byerne når de rammer og de sigter 
    heller ikke mod byerne. Alle de ting kommer senere.
</p>

<h2>Ændringer til Images klassen</h2>
<p>
    Der skal loades et nye billede ("enemy_bomb.png").
</p>


<h2>Ny klasse: Bomb</h2>
<p>
    Vi får brug for en ny klasse, der skal repræsentere bomberne i spillet.
    Den får brug for to variable: det rect, der omkranser bomben, og den 
    hastighed bomben bevæger sig med.
</p>
<p>
    Udover "__init__" funktionen skal den have en "move", der rykker bomben
    et antal pixels ned af skærmen (antallet af pixels afhænger af hvilken
    hastighed, der står i objktet).
</p>


<h2>Ændringer til GameState klassen</h2>
<p>
    Der skal tilføjes en liste af bomber, "bombs" ville være et oplagt navn,
    den skal starte med at være tom.
</p>
<p>
    I "update" funktionen skal man to nye ting
</p>
<ul>
    <li>Tilføje nye bomber til "bombs" listen, når man synes det passer</li>
    <li>Flytte alle de bomber, der allerede er i listen</li>
</ul>
<p>
    Man kan bruge "random.randint" til at få et tilfældigt tal mellem f.eks.
    1 og 1000 og så vælge at tilføje en bombe hvis dette tal bliver større
    end f.eks. 998 (jo lavere tal, jo sværere spil).
</p>
<p>
    Bomberne skal placeres øverste på skærmen (y=0) med en tilfældig 
    x-koordinat. Igen kan man bruge "random.randint" til at få et tal
    mellem 0 og skærmens bredde i pixels.   
</p>
<p>
    Når man har valgt et startsted for bomben, kan man bruge "get_rect"
    i billedet af bomben, til at få der rektangel den skal starte inden 
    for. Dernæst kan man bruge "Bomb" klassen til at lave et nyt objekt, 
    der så hægtes på "bombs" listen vha. "append" funktionen.
</p>
<p>
    For at flytte bomberne bruger man en for-løkke til at kalde "move"
    på alle objekterne i "bombs" listen.
</p>

<h2>Ændringer til paint_screen funktionen</h2>
<p>
    Bomberne skal tegnes. Det gøres på samme måde som man tegner
    byerne.
</p>