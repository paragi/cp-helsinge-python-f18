---
layout: hint
title: Mulighed for at sigte med skuddene
index: 7
---
<h2>Mål</h2>
<p>
  Spilleren skal kunne styre et sigtekorn med musen, og når der skydes
  skal skuddet bevæge sig fra spillerfiguren i retning af sigtekornet.
  I samme omgang ændres det således at man skyder med musen i stedet
  for return-knappen.
</p>
<h2>Teknikker</h2>
<p>
  Vi får brug for at finde ud af hvor på skærmen musen er. Dette gøres
  ved hjælp af funktionen "pygame.mouse.get_pos()", der returnerer et
  koordinatsæt.
</p>
<p>
  Vi skal også aflæse om spilleren har trykket på museknappen. Dette er faktisk
  lidt simplere end tastaturet, da vi direkte får at vide om tasten er trykket
  ned nu eller ej, i stedet for at få events når den bliver trykket ned og sluppet.
  Man bruger funktionen "pygame.mouse.get_pressed()", der returnerer en liste
  af "False"/"True" for hver museknap. Venstre knap er den første, så man skal
  skrive "pygame.mouse.get_pressed()[0]" for at få at vide om venstre knap
  er trykket ned.
</p>
<h2>Ændringer til PlayerInput klassen</h2>
<p>
  I stedet for at følge med i om "return" bliver trykket ned eller sluppet,
  skal man ved hver update sætte "fire" til "True", hvis venstre museknap er trykket
  ned, og "False" hvis den ikke er.
</p>
<h2>Ændringer til Images klassen</h2>
<p>
  Vi har en fil der hedder "crosshair.png", den skal loades.
</p>

<h2>Ændringer til GameState klassen</h2>
<p>
  Når man tilføjer et skud skal det ikke længere kun have en opadrettet hastighed.
  I stedet skal man gøre ligesom når man tilføjer en bombe. Blot skal målet ikke
  være en by, men der hvor musen peger ("pygame.mouse.get_pos()")
</p>

<h2>Ændringer til paint_screen funktionen</h2>
<p>
  Sigtekornet skal tegnes der hvor musen peger
</p>


<h2>En lille kosmetisk ændring</h2>
<p>
  Det ser dumt ud at der er en muse-pil oven i sigtekornet. Hvis man
  på et tidspunkt inden hoved-løkken kalder funktionen
  "pygame.mouse_set_visible" med "False" som parameter, bliver den
  skjult.
</p>
