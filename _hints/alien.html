---
layout: hint
title: Tilføj alien
index: 8
---
<h2>Mål</h2>
<p>
    Vi skal have en alien til at flyve frem og tilbage i toppen af skærmen. Den skyder 
    efter spiller-figuren, men dens skud er ikke farlige, det kommer i næste skridt. Man kan 
    heller ikke skyde den, det kommer også i næste skridt.
</p>
<h2>Ændringer til Images</h2>
<p>
    Denne klasse skal loade to ekstra filer "alien.png" og "alien_shot.png". De loades på samme
    måde som alle andre billeder.
</p>

<h2>Ændringer til GameState klassen</h2>
<p>GameState klassen skal kunne indeholde en Alien, der nogengange er der og andre gange (når den 
    lige er blevet skudt) ikke er der. En måde at gøre dette på er at bruge en liste, som så kan 
    være tom, eller indeholde en alien. Jeg har valgt at kalde min liste for "aliens", selv om den 
    kun kommer til at indeholde en. Det kan jo være man senere udvider spillet, så der kan være flere.
</p>
<p>Man skal også have en liste over de skud fra aliens der er i spillet lige nu. Jeg har kaldt 
    den "alien_shots."
</p>


<h2>Ny klasse: Alien</h2>
<p>
    Vi får bruge for en ny klasse, Alien, hvis objekter skal repræsentere den/de alien(s) der
    skal være på skærmen. Den skal indeholde følgende ting:
</p>
<ul>
    <li>Et rect, der holder styr på hvor på skærmen den er</li>
    <li>En X værdi der holder styr på dens placering langs X aksen, men som i modsætning til rectet
        kan håndtere kommatal (samme trick som i Bomb klassen)</li>
    <li>Et tal der fortæller hvor hurtigt den skal bevæge sig</li>
    <li>Et rect, som den skal holde sig uden for</li>
    <li>Et tal der angiver den nuværende retning (1 for højre, -1 for venstre)</li>
    <li>Et tal der tæller hvor mange updates af game state, der skal ske før den skal skyde næste gang. Bør 
        være tilfældigt for at gøre spillet mindre forudsigeligt. Jeg har kaldt den "time_to_shoot"</li>
    <li>Et billede af det skud den skyder med (for at kunne lave rectet, når er skal laves et nyt skud</li>
</ul>
<p>
    Der skal være en "move" funktion, der får alienen til at flytte sig. Dens X koordinat skal vokse,
    når dens retning er 1 og skrumpe når retningen er -1. Udover at Y værdien ikke ændres, skal den
    bevæge sig på samme måde som skuddene og bomberne. Når højre side af dens hitbox, er kommet ud over højre
    kant af det rect den skal holde sig inden for, skal retningen sættes til -1. På samme måde skal retningen
    sættes til 1 når venstre side af  dens hitbox er kommet ud over venstre kant af den rect, som den skal holde
    sig iden for.
</p>
<p>
    Der skal også være en funktion, som får den til at skyde, når den synes det er tid. Jeg har kaldt
    den "maybe_shoot". For at kunne sigte får denne funktion brug for at få spilleren som input (for at 
    kunne finde spillerens koordinater og sigte efter dem). Den skal også have "aliens_shots" listen fra 
    GameState som input, således at den kan tilføje sit skud til den. Funktionen skal trække 1 fra "time_to_shoot"
    og hvis den bliver 0 skal der skydes. Man skyder ved at lave et nyt Shot objekt, der starter ved alienen og
    har spilleren som mål. Det kan laves på samme måde som man laver spillerskud og bomber. Når objektet er lavet,
    skal det tilføjes til "alien_shots" listen, som funktionen tog som input. Husk at sætte "time_to_shoot" til
    et nyt tilfældigt tal.
</p>

<h2>Ændringer til "update" funktionen i GameState</h2>
<p>Alle skuddene i "alien_shots" listen skal flyttes. Det gøres på samme måde som spillerens skud og bomberne</p>
<p>Ligeledes skal den alien der måtte være i "aliens" listen flyttes, på samme måde som skuddene. Den skal også
    have kaldt sin "maybe_shoot" funktion, så den kan skyde efter spilleren.
</p>
<p>Hvis der ikke er nogen alien (alså "aliens" listen er tom), skal man ovreveje at tilføje en ny. Man kan gøre ligesom
    med bomberne og vælge et tilfældigt tal mellem 1 og 1000 og så lave en ny alien, hvis tallet er over en 
    eller anden grænse. Man tilføjer en alien ved at lave et ny objekt af Alien klassen og tilføje det til
    listen "aliens".
</p>

<h2>Ændringer til "paint_screen" funktionen</h2>
<p>Alle aliens i "aliens" listen og alle skud i "alien_shots" listen skal tegnes. En for løkke om hver liste 
    og et kald til blit funktionen inde i hver løkke kan klare det.
</p>